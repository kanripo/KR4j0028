# -*- mode: mandoku-view; -*-
#+TITLE: 竹坡詞
#+DATE: 2015-08-25 00:47:43.782592
#+PROPERTY: ID KR4j0028
#+PROPERTY: BASEEDITION WYG    
#+PROPERTY: JUAN 提要
<pb:KR4j0028_WYG_000-1a>¶
欽定四庫全書　　　　　集部十¶
　竹坡詞　　　　　　　　詞曲類一(詞集之屬/)¶
　　提要¶
　　　　(臣/)等謹案竹坡詞三巻宋周紫芝撰紫芝有¶
　　　　太倉稊米集及竹坡詩話皆别著録馬端臨¶
　　　　文獻通考載竹坡詞一巻此本作三巻考巻¶
　　　　首髙郵孫兢序稱離為三巻則通考一巻為¶
　　　　誤兢序稱共詞一百四十八闋此本乃一百¶
<pb:KR4j0028_WYG_000-1b>¶
　　　　五十闋據其子栞乾道九年重刻跋則憶王¶
　　　　孫為絶筆初刻止于是篇其減字木蘭花採¶
　　　　桑子二篇乃栞續得之佚藁别附于末故與¶
　　　　原本數異也集中鷓鴣天凡十三闋後三闋¶
　　　　自註云予少時酷喜小晏詞故其所作時有¶
　　　　似其體製者此三篇是也晚年歌之不甚如¶
　　　　人意聊載于此云云則紫芝填詞本從晏幾¶
　　　　道入晚乃刋除穠麗自為一格兢序稱其少¶
<pb:KR4j0028_WYG_000-2a>¶
　　　　師張耒稍長師李之儀者乃是詩文之淵源¶
　　　　非詞之淵源也栞跋稱是集先刻于潯陽訛¶
　　　　舛甚多乃親自校讐然集中瀟湘夜雨一調¶
　　　　實為滿庭芳兩調相似而實不同其瀟湘夜¶
　　　　雨本調有趙彦端一詞可證自是集誤以滿¶
　　　　庭芳當之詞滙遂混為一調至選聲列瀟湘¶
　　　　夜雨調反不收趙詞而止收周詞是愈轉愈¶
　　　　訛其失實由于此又第三巻定風波令實為¶
<pb:KR4j0028_WYG_000-2b>¶
　　　　琴調相思引亦有趙彦端詞可證其定風波¶
　　　　另有正體與此不同皆為疎舛殆後人有所¶
　　　　竄亂非栞手勘之舊矣乾隆四十四年八月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4j0028_WYG_000-3a>¶
竹坡詞原序¶
竹坡先生少慕張右史而師之稍長從李姑溪遊與之¶
上下其議論由是盡得前輩作文關紐其大者固已掀¶
揭漢唐凌厲騷雅&KR0177;然名一世矣至其嬉笑之餘溢為¶
樂章則清麗宛曲當(闕/)　是豈苦心刻意而為之者哉¶
昔(闕/)　先生蔡伯評近世之詞謂蘇東坡辭勝乎情栁¶
耆卿情勝乎辭辭情兼稱者惟秦少游而已世以為善¶
評雖然耆卿不足道也使伯世見此詞當必有以處之¶
<pb:KR4j0028_WYG_000-3b>¶
矣凡一百四十八詞離為三巻乾道二年上元日髙郵¶
孫兢序¶
