# -*- mode: mandoku-view; -*-
#+TITLE: 竹坡詞
#+DATE: 2015-08-25 00:47:43.797446
#+PROPERTY: ID KR4j0028
#+PROPERTY: BASEEDITION WYG    
#+PROPERTY: JUAN 卷一
<pb:KR4j0028_WYG_001-1a>¶
欽定四庫全書¶
　竹坡詞巻一¶
　　　　　　　　　　　　宋　周紫芝　撰¶
　　水龍吟(天申節/祝聖詞)¶
黄金雙闕横空望中隱約三山眇春皇欲降渚煙收盡¶
青虹正繞日到層霄九枝光滿普天俱照看海中桃熟¶
雲幡絳節冉冉度滄波渺　遥想建章宫闕(缺/)薰風月¶
寒清曉紅鸞影上雲韶聲裏蒙天一笑萬國朝元百蠻¶
<pb:KR4j0028_WYG_001-1b>¶
款塞太平多少聽堯雲深處人人盡祝似天難老¶
　　又(題夢/雲軒)¶
楚山千疊浮空楚雲只在巫山住鸞飛鳯舞當時空記¶
夢中奇語曉日曈曨夕陽零亂裊紅縈素問如今依舊¶
霏霏冉冉知他為誰朝暮　玉佩烟鬟飛動烱星眸人¶
間相遇嫣然一笑陽城下蔡盡成驚顧蕙帳春濃蘭衾¶
日暖未成行雨但丁寧莫似陽臺夢斷又隨風去¶
　　又(須江望/九華作)¶
<pb:KR4j0028_WYG_001-2a>¶
楚山朩落風髙暮雲黯黯孤容痩天晴似洗明霞消盡¶
玉巒排秀九鳯飛來五雲深處一時輕矯恨三山不見¶
六鰲去後天空逺人將老　堪笑此生如寄信扁舟朅¶
來江表望中愁眼依稀猶認數峰林杪萬里東南跨江¶
雲夢此情多少問何時還我千巖萬壑卧霜天曉¶
　　浣溪沙(今歲冬温近臘無雪而梅殊未放/戲作浣溪沙三疊以望發竒秀)¶
近臘風光一半休南枝未動北枝愁嫦娥莫是見人羞¶
　么鳯不傳蓬島信杜鵑空辦鶴林秋便須干技打梁¶
<pb:KR4j0028_WYG_001-2b>¶
州¶
　　又¶
欲醉江梅興未休待篘春瓮洗春愁不成歡緒却成羞¶
　天意若教花似雪客情寧恨髩如秋趂他何遜在揚¶
州¶
　　又¶
無限春情不肯休江梅未動使人愁東昏覷得玉奴羞¶
　對酒情懷疑是夢憶花天氣黯如秋喚春雲夢澤南¶
<pb:KR4j0028_WYG_001-3a>¶
州¶
　　又(和陳相之/題烟波圖)¶
水上鳴榔不繫船醉來深閉短蓬眠潮生潮落自年年¶
　一尺鱸魚新活計半簑烟雨舊衣冠廟堂空有畫圖¶
看¶
　　又¶
多病嫌秋怕上樓苦無情緒嬾擡頭雁來不寄小銀鈎¶
　一㸃離情深似海萬重凄恨黯如秋怎生禁得許多¶
<pb:KR4j0028_WYG_001-3b>¶
愁¶
　　又¶
醽醁新翻碧玉壺水精釵裊絳紗符吳姬親手碎昌蒲¶
　綵索繫時新睡起榴花剪處要人扶心情還似去年¶
無¶
　　又¶
學畫雙蛾苦未成髩雲新結翠鬟輕伴人歌笑已多情¶
　飛絮亂花閒院宇舞鸞歌鳯小娉婷陽關休唱斷腸¶
<pb:KR4j0028_WYG_001-4a>¶
聲¶
　　卜算子(席上送/王彦猷)¶
江北上歸舟再見江南岸江北江南幾度秋夢裏朱顔¶
換　人是嶺頭雲聚散天誰管君似孤雲何處歸我似¶
離羣雁¶
　　又(再和/彦猷)¶
霜葉下孤蓬船在垂楊岸早是凄涼惜别時更惜年華¶
換　别酒解留人&KR0184;醉君休管醉裏朱絃莫謾彈愁入¶
<pb:KR4j0028_WYG_001-4b>¶
參差雁¶
　　又(西窓見/剪榴花)¶
絮盡栁成空春去花如掃窻外枝枝海石榴特為幽人¶
好　密葉過流離薄艷明芳草剪得花時却傍䦨樓上¶
人垂手¶
　　朩蘭花(長安狹邪中有髙自標置者客非新科不/得其門時頗稱之予嘗語人曰相馬失之)¶
　　　(肥相士失之瘦世亦豈可以是論人/物乎戲作此詞為花衢狹客一笑)¶
嫦娥天上人誰識家在蓬山烟水隔不應著意眼前人¶
<pb:KR4j0028_WYG_001-5a>¶
便是登瀛當日客　雙眸烱烱秋波滴也解人間青與¶
白檀郎未摘月邊枝枉是不教花愛惜¶
　　又¶
江頭雨後山如髻催送新涼風有意月來楊栁綠陰中¶
秋在梧桐疎影外　小窻紋簟涼如水歲歲年年同此¶
味眼前不忍對西風夢裏更堪追徃事¶
　　減字朩蘭花¶
春閒晝永城下江深山倒影淨掃風埃收拾烟光入句¶
<pb:KR4j0028_WYG_001-5b>¶
來　短窻閒倚身似浮雲門似水誰伴餘年結得青山¶
一個縁¶
　　又(内子/生日)¶
蓬萊三島上有青青千歲草玉佩烟鬟來作人間一笑¶
歡　麻姑行酒蕚綠華歌清韻裊玉秀蘭芳醉舞東風¶
綵袖長¶
　　又(大梁揚師醇奉親至孝嘗手植朩犀於堂後朩/未三尺而已著數花葢造物者以娛萱堂老人)¶
　　　(也師醇以長短句分餉一/枝竹坡作此解以贊之)¶
<pb:KR4j0028_WYG_001-6a>¶
西山岩桂常恨香聞烟雨外何似君家戲綵堂前早試¶
花　黄金千粟風撼芳條香馥馥一剪無多桃李漫山¶
奈俗何¶
　　又(晁别駕/生日)¶
當年文伯曽是東坡門下客文采風流奕葉傳芳總未¶
休　為公持酒願祝彩衣無限夀歸覲楓宸剩醉長安¶
幾度春¶
　　攤破浣溪沙(茶詞/)¶
<pb:KR4j0028_WYG_001-6b>¶
蒼璧新敲小鳯團赤埿開印煑清泉醉捧纎纎雙玉笋¶
鷓鴣斑　雪浪濺翻金縷袖松風吹醒玉酡顔更待微¶
甘囘齒頰且留連¶
　　又(湯詞/)¶
門外青驄月下嘶映堦籠燭畫簾垂一曲陽關聲欲盡¶
不多時　鳯餅未殘雲脚乳水沉催注玉花甆忍看捧¶
甌春笋露翠鬟低¶
　　水調歌頭(十月六日於僕為始生之日戲作此詞/為林下一笑世固未有自作生日詞者)¶
<pb:KR4j0028_WYG_001-7a>¶
　　　(蓋自竹坡/老人始也)¶
白髮三千丈雙鬢不勝垂人間憂喜如夢老矣更何之¶
蘧玉行年過了未必如今俱是五十九年非擬把彭殤¶
夢分付與癡兒　君莫羨客起舞夀瓊巵此生但願長¶
遣猿鶴共追隨金印借令如斗富貴那能長久不飲竟¶
何為莫問蓬萊路從古少人知¶
　　又(王次卿歸自彭/門中秋步月作)¶
濯錦橋邊月幾度照中秋年年此夜清景伴我與君遊¶
<pb:KR4j0028_WYG_001-7b>¶
萬里相隨何處看盡吳波越嶂更向古徐州應為霜髥¶
老西望倚黄樓　天如水雲似掃素光流不知今夕何¶
夕相對語羈愁故國歸來何事記易南枝驚鵲還對玉¶
蟾羞踏盡疎桐影更復為君留¶
　　又(丙午登白/鷺亭作)¶
歲晩念行役江濶𣺌風烟六朝文物何在囘首更凄然¶
倚盡危樓傑觀暗想瓊枝璧月羅襪步承蓮桃葉山前¶
鷺無語下寒灘　潮寂寞浸孤壘漲平川莫愁艇子何¶
<pb:KR4j0028_WYG_001-8a>¶
處烟樹杳無邊王謝堂前雙燕空繞烏衣門巷斜日草¶
連天只有臺城月千古照嬋娟¶
　　又(雨後月出/西湖作)¶
落日在烟樹雲水兩空濛澹霞消盡何事依約有微紅¶
湖上晩來風細吹盡一又殘雨蒼翠溼千峰誰遣長空¶
月冷浸玉壺中　問明月應解笑白頭翁不堪老去依¶
舊臨水照衰容良夜幾横烟棹獨倚危檣西望目斷逺¶
山重但恨故人逺此樂與誰同¶
<pb:KR4j0028_WYG_001-8b>¶
　　沙塞子(中秋/無月)¶
秋雲微淡月微羞雲黯黯月彩難留只應是嫦娥心裏¶
也似人愁　幾時囘步玉栘鈎人共月同上南樓却重¶
聽畫闌西角月下輕謳¶
　　又(席上送趙戒叔/時東南方擾)¶
玉溪秋月浸寒波忍持酒重聽驪歌不堪對綠陰飛閣¶
月下羞娥　夜深驚鵲轉南柯慘别意無奈愁何他年¶
事不須重問轉更愁多¶
<pb:KR4j0028_WYG_001-9a>¶
　　鷓鴣天¶
荷氣吹涼到枕邊薄紗如霧亦如烟清泉浴後花垂雨¶
白酒傾時玉滿船　釵欲溜髻微偏却尋霜粉撲香綿¶
冰肌近著渾無暑小扇頻揺最可憐¶
　　又(七夕/)¶
烏鵲橋邊河漢流洗車微雨溼清秋相逢不似長相憶¶
一度相逢一度愁　雲却静月垂鈎金鍼穿得喜囘頭¶
只應人倚闌干處便似天孫梳洗樓¶
<pb:KR4j0028_WYG_001-9b>¶
　　又(李彦悏/生日)¶
尊酒年年樂事多古銅猶得幾摩挲他時人物君須記¶
玉笋班中李泰和　煩翠袖把金荷功名餘事且髙歌¶
新來學得長生訣寫就黄庭不換鵞¶
　　又(沈彦述/生日)¶
名在休文季孟間一時風味更蕭然瓊林不逐春風老¶
安用丹砂巧駐顔　春入户酒吹瀾小桃枝上錦闌斑¶
明年欲與君為夀無路相從入道山¶
<pb:KR4j0028_WYG_001-10a>¶
　　又(和劉長/孺有贈)¶
裊裊雲梳曉髻堆涓涓秋淨眼波囘舊家十二峰前住¶
偶為襄王下楚臺　閒院靜小桃開劉郎前度幾囘來¶
東風易得行雲散花裏傳觴莫謾催¶
　　又(和孫子紹/菊花詞)¶
晴日烘簾暖似春菊囘霜暈淺仍深誰知此地栽花手¶
便是當時嗔蕊人　秋𣺌𣺌夜沉沉一聲清唱裊殘音¶
嬌癡應挽香羅比六幅雙裙染鬱金¶
<pb:KR4j0028_WYG_001-10b>¶
　　又¶
一㸃殘缸欲盡時乍凉秋氣滿屏幃梧桐葉上三更雨¶
葉葉聲聲是别離　調寶瑟撥金猊那時同唱鷓鴣詞¶
如今風雨西樓夜不聽清歌也淚垂¶
　　又(重九登醉山堂戲集前人句作鷓鴣天令/官妓歌之為酒間一笑前一首自為之也)¶
年少登髙意氣多黄花壓帽醉嵯峨如今滿眼看華髮¶
強撚茱茰奈老何　千疊岫萬重波一時分付與秦娥¶
明年身健君休問且對秋風巻翠螺¶
<pb:KR4j0028_WYG_001-11a>¶
　　又¶
終日看山不厭山尋思百計不如閒何時得到重陽日¶
醉把茱茰仔細看　欹醉帽倚雕欄偶然攜酒却成歡¶
籬邊黄菊關心事觸忤愁人到酒邊¶
　　又(荆州都/倅生日)¶
讀盡牙籖玉軸書不知門外有園蔬借令未解鑾坡去¶
也合讐書在石渠　微雨後小寒初滿斟長夀碧琳腴¶
不須更問荆州路便上追鋒御府車¶
<pb:KR4j0028_WYG_001-11b>¶
　　又(子少時酷喜小晏詞故其所作時有似其體製/者此三篇是也晩年歌之不甚如人意聊載於)¶
　　　(此為長短句/之體助云)¶
樓上緗桃一蕚紅别來開謝幾東風武陵春盡無人處¶
猶有劉郎去後蹤　香閤小翠簾重今宵何事偶相逢¶
行雲又被風吹散見了依前是夢中¶
　　又¶
綵鷁雙飛雪浪翻楚歌聲轉綠楊灣一川紅斾初銜日¶
兩岸朱樓不下簾　闌倚處玉垂纎白團扇底藕絲衫¶
<pb:KR4j0028_WYG_001-12a>¶
未成密約囘秋水看得羞時隔畫簷¶
　　又¶
花褪殘紅綠滿枝嫩寒猶透薄羅衣池塘雨細雙鴛睡¶
楊栁風輕小燕飛　人别後酒醒時午窻殘夢子規啼¶
導前心事人誰問花底閒愁春又歸¶
　　採桑子(雨後至/玉壺軒)¶
跳珠雨罷風初靜闌檻憑虚絳闕清都只在仙人碧玉¶
壺　九原喚起王摩詰畫作新圖十里芙蕖乞與知章¶
<pb:KR4j0028_WYG_001-12b>¶
老鑑湖¶
　　西江月¶
畫幙燈前細雨垂蓮盞裏清歌玉纎持板隔香羅不放¶
行雲飛過　今夜塵生洛浦明朝雨在巫山羞娥且莫¶
鬭彎環不似司空見慣¶
　　又¶
池面風翻弱絮樹頭雨退嫣紅撲花蝴蝶杳無蹤又做¶
一場春夢　便是一成去了不成没個來時眼前無處¶
<pb:KR4j0028_WYG_001-13a>¶
説相思要説除非夢裏¶
　　又¶
羅袖雲輕霧薄醉肌玉軟花柔相逢不道有春愁只道¶
春來微痩　一㸃人間深意數聲栁下輕謳帶將離恨¶
上歸舟腸斷月斜時候¶
　　又¶
髮白猶欹旅枕溪深未挂烟蓑徃來苕霅意如何應有¶
輕鷗笑我　細算年來活計只消一個漁舟金魚無分¶
<pb:KR4j0028_WYG_001-13b>¶
不須求只乞鱸魚換酒¶
　　又(席上賦/雙荔子)¶
連理枝頭竝蔕同心帶上雙垂背燈偷贈語低低一㸃¶
濃情先寄　翡翠釵頭摘處鴛鴦枕上醒時酸甜紅顆¶
阿誰知别是人間滋味¶
　　又(和孫子紹/拒霜詞)¶
天意未教秋老花容剗地宜霜酒肌紅軟玉肌香不與¶
梨花同様　來伴孫郎小宴臨風為舞霓裳更深綠水¶
<pb:KR4j0028_WYG_001-14a>¶
照紅粧便是採蓮船上¶
　　又¶
誰把藍揉翡翠天將蠟作梅花晩來秋水映殘霞水墨¶
新描圖畫　紙上寫將心去眼邊却送愁來今囘相見¶
比前囘心下忡忡無頼¶
　　小重山¶
溪上晴山簇翠螺曉來霜葉醉小池荷瑣窻秋意苦無¶
多簾繡巻黄菊兩三窠　小睡擁香羅起來匀醉粉玉¶
<pb:KR4j0028_WYG_001-14b>¶
垂梭只愁無奈夜長何你去也今夜早來麽¶
　　又(方元相/生日)¶
碧玉山圍十里湖水雲天共逺戲雙鳬河陽花縣錦屏¶
鋪人不老長日在蓬壺　一笑且踟蹰㑹騎箕尾去上¶
雲衢十分深注碧琳腴休惜醉醉後有人扶¶
　¶
　¶
　竹坡詞巻一¶
