# -*- mode: mandoku-view; -*-
#+TITLE: 竹坡詞
#+DATE: 2015-08-25 00:47:43.812548
#+PROPERTY: ID KR4j0028
#+PROPERTY: BASEEDITION WYG    
#+PROPERTY: JUAN 卷二
<pb:KR4j0028_WYG_002-1a>¶
欽定四庫全書¶
　竹坡詞巻二¶
　　　　　　　　　　　　宋　周紫芝　撰¶
　　漢宫春(己未中/秋作)¶
秋意還深漸銀牀露冷梧葉風髙嬋娟也應為我羞照¶
霜毛流年老盡漫銀蟾冷浸香醪殊盡把平生怨感一¶
時分付離騷　傷心故人千里問陰晴何處還記今宵¶
樓髙共誰同看玉桂烟梢南枝鵲繞歎此生飄轉江臯¶
<pb:KR4j0028_WYG_002-1b>¶
須更約他年清照為人常到寒宵¶
　　又(别乘趙李成以山谷道人反魂梅香材見遺明/日劑成下幃一炷恍然如身在孤山雪後園林)¶
　　　(水邊籬落使人神氣俱清又明日乃作此/詞歌於妙香寮中亦僕西來一可喜事也)¶
香滿箱匳看沉犀弄水濃麝含薰荀郎一時舊事盡屬¶
王孫殘膏賸馥須傾囊乞與蘭蓀金獸暖雲窻霧閣為¶
人洗盡餘醺　依稀雪梅風味似孤山盡處馬上烟村¶
從來甲煎淺俗那忍重聞蘇臺燕寢下重幃深閉孤雲¶
都占得横斜亂影伴他月下黄昏¶
<pb:KR4j0028_WYG_002-2a>¶
　　醉落魄¶
江天雲薄江頭雪似楊花落寒燈不管人離索照得人¶
來真個睡不着　歸期已負梅花約又還春動空飄泊¶
曉寒誰看伊梳掠雪滿西樓人在闌干角¶
　　又¶
栁邊池閣晩來巻地東風惡人生不解頻行樂昨日花¶
開今日風吹落　楊花却似人飄泊春雲更似人情薄¶
如今始信從前錯為個蠅頭輕負青山約¶
<pb:KR4j0028_WYG_002-2b>¶
　　又(重午日過石熙/明出侍兒鴛鴦)¶
薰風池閣小紅橋下荷花薄沙平水淺山如削水上鴛¶
鴦何處風吹落　今朝端午新梳掠錦絲圍腕花柔弱¶
人生只有樽前樂前度劉郎莫負重來約¶
　　又¶
雲深海濶天風吹上黄金闕酒醒不記歸時節三十年¶
來徃事無人說　浮生正似風中雪丹砂豈是神仙訣¶
世間生死無休歇長伴君閒只有山中月¶
<pb:KR4j0028_WYG_002-3a>¶
　　阮郎歸¶
酴醿花謝日遲遲楊花無數飛章臺側畔儘風吹飄零¶
無定期　煙漠漠草萋萋江南春盡時可憐蹤跡尚東¶
西故園何日歸¶
　　又¶
月櫺疎影照嬋娟閒臨小玉盤棗花金釧出纎纎棊聲¶
敲夜寒　飛雹冷水精圓夜深人未眠笑催爐獸暖衾¶
鴛莫教銀漏殘¶
<pb:KR4j0028_WYG_002-3b>¶
　　又(西湖摘/楊梅作)¶
西湖山下水潺潺滿山風雨寒枝頭紅日曉爛斑越梅¶
催曉丹　連翠葉擁金盤玉池生乳泉此生三度試甘¶
酸欲歸歸尚難¶
　　青玉案(淩歊臺懷姑溪/老人李端叔)¶
青鞋忍踏江沙路恨人已騎鯨去筆底驊騮誰與度西¶
州重到可憐不見華屋生存處　秋江𣺌𣺌髙臺暮滿¶
壁棲鴉醉時句飛上金鸞人漫許清歌低唱小蠻猶在¶
<pb:KR4j0028_WYG_002-4a>¶
空溼梨花雨¶
　　又¶
梅花落盡人誰管暗凄斷傷春眼雪後平蕪春尚淺一¶
簪華髮滿襟離恨羞做東風伴　鬬花小斛蘭芽短猶¶
是當時舊庭院擬把新愁憑酒遣春衫重看酒痕猶在¶
忍放金盃滿¶
　　菩薩蠻¶
翠蛾嬾畫妝㾗淺香肌得酒花柔軟粉汗溼吳綾玉釵¶
<pb:KR4j0028_WYG_002-4b>¶
敲枕稜　髩綠雲銜膩羅帶還重繫含笑出房櫳羞隨¶
臉上紅¶
　　又¶
風頭不定雲來去天教月到湖心住遥夜一襟愁水風¶
渾似秋　藕花迎露笑暗水飛螢照漁笛莫頻吹客愁¶
人不知¶
　　又(賦疑/梅香)¶
寶薰拂拂濃如霧暗驚梅蕊風前度依約似江村餘香¶
<pb:KR4j0028_WYG_002-5a>¶
馬上聞　畫橋風雨暮零落知無數收拾小窻春金爐¶
檀炷深¶
　　西地錦¶
雨細欲收還滴滿一庭秋色闌干獨倚無人共說這些¶
愁寂　手把玉郎書跡怎不教人憶看看又是黄昏也¶
歛眉峰輕碧¶
　　謁金門¶
春雨細開盡一番桃李栁暗曲闌花滿地日髙人睡起¶
<pb:KR4j0028_WYG_002-5b>¶
　綠浸小池春水沙暖鴛鴦雙戲薄倖更無書一紙畫¶
樓愁獨倚¶
　　生查子¶
春寒入翠惟月淡雲來去院落半晴天風撼梨花樹¶
人醉掩金鋪閒倚秋千柱滿眼是相思無說相思處¶
　　又¶
青絲結曉鬟臨鏡心情嬾知為曉愁濃畫得雙蛾淺¶
栁困玉樓空花落紅窻暖相對語春愁只有春閨燕¶
<pb:KR4j0028_WYG_002-6a>¶
　　又¶
新歡君未成徃事無人記行雨共行雲如夢還如醉¶
相見又難言欲徃渾無計眉翠莫頻低我已無多淚¶
　　又¶
清歌憶去年共唱秦樓曲門外月横波帳裏人如玉¶
秋風吹彩雲夢斷驚難續别調不堪聞紅淚銷殘燭¶
　　又¶
金鞍欲别時芳草溪邊渡不忍上西樓怕看來時路¶
<pb:KR4j0028_WYG_002-6b>¶
簾幕巻東風燕子雙雙語薄倖不歸來冷落春情緒¶
　　又¶
輕雲淺䕶霜曉日紅生砌煙共寶薰濃人與山長翠¶
銀浪酒杯濃錦幄雙鸞戲庭下彩衣郎共祝千千歲¶
　　昭君怨¶
滿院融融花氣紅繡一簾垂地徃事憶年時只春知¶
風又暖花漸滿人似行雲不見無計奈離情惡銷凝¶
　　秦樓月¶
<pb:KR4j0028_WYG_002-7a>¶
東風歇香塵滿院花如雪花如雪看看又是黄昏時節¶
　無言獨自添香鴨相思情緒無人說無人說照人只¶
有西樓斜月¶
　　天僊子¶
雪似楊花飛不定枝上凍禽昏欲暝寒窻相對話分飛¶
簫鼔靜燈炯炯一曲陽關和淚聽　酒入離腸愁欲凝¶
徃事不堪重記省勸君莫上玉樓梯風力勁山色暝忍¶
看去時樓下徑¶
<pb:KR4j0028_WYG_002-7b>¶
　　漁家傲¶
遇坎乗流隨分了雞蟲得失能多少兒輩雌黄堪一笑¶
堪一笑鶴長鳬短從他道　幾度秋風吹夢到花姑溪¶
上人空老喚取扁舟歸去好歸去好孤篷一枕秋江曉¶
　　又(徃歲阻風長蘆夜/半舟中所見如此)¶
月黑波翻江浩𣺌扁舟繫纜垂楊杪漁網横江燈火閙¶
紅影照分明赤壁囘驚棹　風靜雲收天似掃夢疑身¶
在三山島浮世功名何日了從醉倒柂樓紅日千岩曉¶
<pb:KR4j0028_WYG_002-8a>¶
　　又(送李彦恢/宰旌德)¶
休惜騎鯨人已逺風流都被雲仍占腰下錦絛纒寶劒¶
光閃焰人間莫作牛刀看　見説河陽花滿縣相邀更¶
約疎狂伴幸有小蠻開小燕須少款玉堂此去知非晩¶
　　又(重九前兩日遊真如廣孝二寺朩犀方盛開而/城中花已落數日矣郡人以扶疎髙花絶勝水)¶
　　　(南因為解嘲/呈元夀知縣)¶
路入雲岩山窈窕岩花滴露花頭小香共西風吹得到¶
秋欲杪天還未放秋容老　誰道水南花不好猶勝金¶
<pb:KR4j0028_WYG_002-8b>¶
蕊渾如掃留取光陰重一笑須是早黄花更惜重陽帽¶
　　又(夜飲朩/芙蓉下)¶
月黑天寒花欲睡移燈影落清樽裏喚醒妖紅明晩翠¶
如有意嫣然一笑知誰㑹　露溼柔柯紅壓地羞容似¶
替人垂淚著意西風吹不起空繞砌明年花共誰同醉¶
　　南柯子(方錢唐出侍兒范/謝州要予作此詞)¶
蟬薄輕梳髩螺香淺畫眉西湖人道似西施人似西施¶
濃淡更相宜　畫燭催歌板飛花上舞衣殷勤猶勸玉¶
<pb:KR4j0028_WYG_002-9a>¶
東西不道使君腸斷已多時¶
　　又¶
霧帳蘭衾暖薰爐寶篆濃眼波猶帶睡朦朧卧聽曉來¶
雙燕語春風　螺淺歡餘黛霞銷枕處紅斷雲飛雨怕¶
匆匆欲去且留情緒兩忡忡¶
　　又¶
白羽傳觴急金鞍躍馬遲雲間彩鳯看雙飛飛上碧梧¶
枝上穩雙棲　林下風流女堂東坦腹兒此郎標韻世¶
<pb:KR4j0028_WYG_002-9b>¶
間稀好為伯鸞舉案又齊眉¶
　　朝中措(登西湖北/髙峰作)¶
西湖烟盡水溶溶一笑與誰同多謝湖邊霜菊伴人三¶
見秋風　兩髙南北天教看盡吳越西東趂取老來猶¶
健登臨莫放杯空¶
　　又(二妙堂落成二十餘年而廬阜隱然常在有/無間似不肯為老人出也作長短句以招之)¶
大江流處是廬峰蒼玉照晴空何事淺鬟濃黛却成烟¶
雨溟濛　如今縱有雲濤萬頃翠巘干重傳語雲間五¶
<pb:KR4j0028_WYG_002-10a>¶
老一尊須要君同¶
　　又¶
雨餘庭院冷蕭蕭簾幙度微飈鳥語喚囘殘夢春寒勒¶
住花梢　無憀睡起新愁黯黯歸路迢迢又是夕陽時¶
候一爐沉水烟銷¶
　　又(移桃/花作)¶
小桃花動著枝濃移得伴衰翁多謝天公憐我一時染¶
就輕紅　春光猶在花枝未老莫放尊空休倚半巖烟¶
<pb:KR4j0028_WYG_002-10b>¶
樹能消幾度東風¶
　　又¶
黄昏樓閣亂棲鴉天末淡微霞風裏一池楊栁月邊滿¶
樹梨花　陽臺路逺魚沉尺素人在天涯想得小窻遥¶
夜哀絃撥斷琵琶¶
　　虞美人(西池見/梅作)¶
短牆梅粉香初透削約寒枝瘦惱人知為阿誰開還伴¶
冷烟疎雨做愁媒　飄零苦恨春情薄不管花開落小¶
<pb:KR4j0028_WYG_002-11a>¶
池疎影㺯寒沙何似玉臺鸞鏡對横斜¶
　　又(食𤓰/有感)¶
西園摘處香和露洗盡南軒暑莫嫌坐上適來蠅只恐¶
怕寒難近玉壺氷　井花浮翠金盆小午夢初囘了詩¶
翁自是不歸來不是青門無地可移栽¶
　　又¶
癡雲壓地風塵捲雪共春寒淺山城寒夜不燒燈時見¶
竹籬茅舍兩三星　九衢風裏香塵擁十載鰲山夢如¶
<pb:KR4j0028_WYG_002-11b>¶
今獨自倚冰簷落盡短檠紅灺不成眠¶
　　江城子¶
夕陽低畫栁如烟淡平川斷腸天今夜十分霜月更娟¶
娟怎得人如天上月雖暫缺有時圓　斷雲飛雨又經¶
年思凄然淚涓涓且做如今要見也無緣因甚江頭來¶
處雁飛不到小樓邊¶
　　又¶
碧梧和露滴清秋小庭幽翠烟流羞帶一襟明月上危¶
<pb:KR4j0028_WYG_002-12a>¶
樓苦恨秋江風與月偏管斷這些愁　此情空道兩綢¶
繆信悠悠幾時休到得如今剗地見無由擬待不能思¶
想得無限事在心頭¶
　　滿庭芳(濡須/對雪)¶
樓上寒深江邊雪滿楚臺烟靄空濛一天飛絮零亂㸃¶
孤蓬似我華顛雪鬢渾無定漂泊孤蹤空凄黯江天又¶
晩風袖倚蒙茸　吾廬猶記得波横素練玉做寒峰更¶
短坡烟竹聲碎玲瓏擬問山陰舊路家何在水逺山重¶
<pb:KR4j0028_WYG_002-12b>¶
漁蓑冷扁舟夢斷燈暗小窻中¶
　　又¶
曉色凝暾霜痕猶淺九天春意將囘隔年花信先已到¶
江梅沉水烟濃如霧金波滿紅袖雙垂仙翁醉問春何¶
在春在玉堂西　瑶臺人不老還從東壁來步天墀且¶
細看八塼花影遲遲㑹見朱顔綠髩家長近咫尺天威¶
君知否天教雨露常滿歲寒枝¶
　　又(和潘都曹/九日詞)¶
<pb:KR4j0028_WYG_002-13a>¶
江繞淮城雲昏楚觀一枝烟笛誰横曉風吹帽霜日照¶
人明暗惱潘郎舊恨應追念菊老殘英秋空晩茱萸細¶
撚醽醁為誰傾　人間真夢境新愁未了綠髩星星問¶
明年此㑹誰寄幽情倚盡一樓殘照何妨更月到簾旌¶
憑闌久歌君妙曲誰是米嘉榮¶
　　又(二妙/堂作)¶
楚尾江横斗南山秀輞川誰畫新圖幾時天際平地出¶
方壺應念江南倦客家何在飄泊江湖天教共銀濤翠¶
<pb:KR4j0028_WYG_002-13b>¶
壁相伴老人娛　長淮看不盡風帆落處天在平蕪算¶
人間此地豈是窮途好與婆娑盡日應須待月到金樞¶
山中飲從教笑我白首醉糢糊¶
　　宴桃源¶
簾幕疎疎風透庭下月寒花瘦寛盡沈郎衣方寸不禁¶
僝僽難受難受燈暗月斜時候¶
　　又¶
林外野塘烟膩衣上落梅香細瘦馬步凌兢人在亂山¶
<pb:KR4j0028_WYG_002-14a>¶
叢裏憔悴憔悴囘望小樓千里¶
　　又¶
綠盡小池芳草門外栁垂春晝花上雨亷纎簾幕燕來¶
時候消瘦消瘦依約粉香襟袖¶
　　又(與孫祖恭/求酴醿)¶
舊日荼䕷時候酒涴粉香襟袖老去惜春心試問孫郎¶
知否花瘦花瘦剪取一枝重嗅(一作添我/小闌文綉)¶
　¶
<pb:KR4j0028_WYG_002-14b>¶
　¶
　¶
　¶
　¶
　¶
　¶
　¶
　竹坡詞巻二¶
